---
templateKey: blog-post
title: Durf te juichen
date: 2017-01-04T15:04:10.000Z
description: >-
  Het valt mij op dat men het lastig vindt om zichzelf een compliment te geven
  of zichzelf op de borst te slaan. Op een negatieve manier zelfkritiek leveren
  zie ik dan weer wel vaak voorbij komen.
featuredpost: false
featuredimage: >-
  https://res.cloudinary.com/junior-joy/image/upload/v1577883660/blog/teun-juichen_nsk49u.png
tags:
  - Junior Joy
---
![](https://res.cloudinary.com/junior-joy/image/upload/v1577883660/blog/teun-juichen_nsk49u.png)

Misschien is het ook wel een culturele eigenschap van veel Nederlanders om vooral te kijken naar dingen die niet goed gaan en deze willen verbeteren. Waar ik een gemiddelde Amerikaan uitbundig zie juichen op een mooie bal, zie ik bij Nederlanders vaak niet eens een klein vuistje tevoorschijn komen. Deze zelfkritische eigenschap kan je natuurlijk veel brengen, maar in tennis kan het je ook flink dwarszitten.

Mijn ervaring is dat juichen en het toelaten van positieve expressie in je tennisspel tot meer rust en zelfvertrouwen leidt. Zo kan je vol zelfvertrouwen het volgende punt starten. Je mag echt wel trots en blij zijn met een goed punt, juich!

Er moet dus meer gejuicht worden op de Nederlandse tennisbanen. Heb je tijdens het lezen al bij jezelf stilgestaan of jij eigenlijk wel een ‘juicher’ bent? Is het antwoord voor nu een ‘nee’? Helemaal niet erg, je weet wat je te doen staat! Geloof mij; je gaat meer genieten van je tennisspel en goede resultaten volgen!
