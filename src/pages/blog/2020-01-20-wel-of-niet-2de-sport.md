---
templateKey: blog-post
title: Wel of niet 2de sport?
date: 2020-01-20T07:30:02.103Z
description: Wel of niet mijn tweede sport laten vallen…?
featuredpost: false
featuredimage: >-
  https://res.cloudinary.com/junior-joy/image/upload/v1579505434/blog/foto_2de_sport_r00vcq.jpg
tags:
  - 2de sport?
---
![](https://res.cloudinary.com/junior-joy/image/upload/t_media_lib_thumb/v1579505434/blog/foto_2de_sport_r00vcq.jpg)

Veel ouders / kinderen worstelen op een gegeven moment met de keuze om een tweede sport te laten vallen voor tennis.\
Wij denken dat een andere sport naast tennis een positief effect kan hebben op zowel de tennisontwikkeling als de persoonlijke ontwikkeling.\
Echter moet het weekschema van de speler wel goed in balans zijn om overbelasting te voorkomen.

Zie hieronder wat de KNLTB hierover zegt in hun M.O.T. het Meerjaren Opleidingsplan Tennis:

Sporten kunnen worden ingedeeld in een vroege of late specialisatie. Sporten met vroege specialisatie zijn bijvoorbeeld gymnastiek, schoonspringen en kunstrijden. Voor deze sporten moeten een aantal complexe vaardigheden worden aangeleerd vóór de groeispurt, omdat het na de groeispurt veel moeilijker is om deze vaardigheden te ontwikkelen. Dit betekent dat zowel fundamentele bewegingsvaardigheden als de sportvaardigheden op een jonge leeftijd ontwikkeld moeten worden om de progressie van de sporter te maximaliseren. Sporten als wielrennen en roeien vallen onder de late specialisatie sporten, waarbij specifieke vaardigheden ook nog kunnen worden aangeleerd op latere leeftijd.\
In het tennis is een vroege start essentieel, omdat er een progressieve ontwikkeling van alle coördinatieve vaardigheden nodig is. Een belangrijke periode voor de ontwikkeling van deze vaardigheden ligt tussen de 6 en de 12 jaar. Dit betekent dus vroeg starten met tennis, maar niet te vroeg specialiseren.

Vroeg specialiseren in tennis kan namelijk tot het volgende leiden:\
• Tekortkomingen in de ontwikkeling\
van fundamentele bewegings- en\
tennisvaardigheden\
• Overbelasting blessures\
• Disbalans in spierkracht\
• Vroege burn-out\
• Vervroegd stoppen met tennis
