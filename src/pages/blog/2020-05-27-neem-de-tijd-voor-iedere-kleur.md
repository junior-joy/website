---
templateKey: blog-post
title: Neem de tijd voor iedere kleur!
date: 2020-05-27T07:06:26.272Z
description: >-
  Met welke balkleur een kind zou moeten spelen zorgt nog nog wel eens voor
  discussie en vragen. Aan de hand van deze blog deel ik graag met jullie onze
  visie rondom tenniskids en het doorgroeien naar een volgende balkleur. 
featuredpost: true
featuredimage: >-
  https://res.cloudinary.com/junior-joy/image/upload/v1590565380/WhatsApp_Image_2020-05-06_at_08.51.08_1_yhrntb.jpg
tags:
  - nieuws
---
Onze gevleugelde uitspraak: **"Het kind moet het spel spelen en niet enkel de bal".**

Tenniskids heeft zich op een heel slimme manier aangepast aan de verschillende groeifasen van een kind zodat het voor dat kind makkelijker is om verschillende vaardigheden te leren. Het is voor een 6-jarig kind evenveel passen om de hoek in te rennen op een rood veld als dat het is voor een volwassene op een grote tennisbaan. De ballen zijn qua stuiteigenschap aangepast zodat de kinderen de bal op heuphoogte kunnen raken en niet ver boven hun hoofd. Dat laatste veroorzaakt extremere grepen en daardoor een mogelijk verval in functies. Ogen zijn pas rond je 12e uitgegroeid, daarom ervaren kinderen het zien van diepte op een andere manier dan volwassenen. Tenniskids heeft daar aan gedacht door de lengte van de baan aan te passen aan de verschillende leeftijdsfases. Kortom, de ideale omstandigheden zijn gecreëerd om een kind zo goed mogelijk te ontwikkelen. Je kan dus niet te goed worden voor een kleur. Toch maken veel trainers (en ook ouders) de fout om te denken dat een kind is uitgeleerd in een bepaalde kleur. Kan je als volwassene ook uitgeleerd zijn op een “normale” tennisbaan? Er zijn nog genoeg vaardigheden te leren, en dan kan het nog altijd harder, scherper of vaker achter elkaar. 

De enige reden om een kind naar een volgende kleur te sturen is wanneer een kind geen spelers meer heeft van zijn niveau om mee te trainen. Dan verliest het kind de uitdaging. Je kan dus wel te goed worden voor de spelers waar je mee traint. Er zal dan gekeken moeten worden naar een hogere leeftijdscategorie waar kinderen sterker en groter zijn en meer tegenstand kunnen bieden. In een perfecte wereld zal je deze keuze nooit maken, want je haalt het kind dan weg uit de perfecte leeromgeving. 

Het is als trainer fantastisch om te zien dat een kind het spelletje steeds beter begint te lezen en te spelen. Het ziet er dan soms echt uit als compleet tennis op een kleinere baan. Ter inspiratie deel ik met jullie een schitterend punt van twee kinderen die in rood een wedstrijd spelen.

<iframe width="560" height="315" src="https://www.youtube.com/embed/vUQLwaRBj8Y" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

<br> <br>

Auteur: \
**Raymon Janson**\
**Hoofdtrainer Junior Joy by Inspire**

![](https://res.cloudinary.com/junior-joy/image/upload/v1590566018/WhatsApp_Image_2020-05-06_at_08.51.08_1_gwzwxw.jpg)
