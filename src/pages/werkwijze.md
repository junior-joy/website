---
templateKey: about-page
title: Onze werkwijze
---

Tennis is leuk, maar wel een moeilijk spel. We werken met duidelijke doelen om de jeugd stap voor stap het spel onder de knie te laten krijgen.

**De kernwaarden binnen onze trainingen zijn:**

* **Plezier:** Waar alles begint, jij vindt tennis superleuk!
* (wed)**Strijd:** Dat moet je leren en daar helpen wij jou bij!
* **Ontwikkeling:** Jouw doel is om beter te worden en daar gaan we samen voor zorgen!

**Ons beleid met betrekking tot indelen**

Wij vinden een goede sociale klik binnen de trainingsgroep belangrijk, maar primair kijken wij bij indelen naar het niveau. Trainen met kinderen van gelijk niveau is van groot belang voor de succesbeleving en de ontwikkeling.

Om de jeugd goed op te leiden biedt het Junior Joy-programma verschillende trainingsvarianten en -momenten aan. Zo leren kinderen de vaardigheden om zich het tennisspel eigen te maken.

**1) Tennistraining**  \
Hierin ligt de focus puur op het verbeteren van de tennisvaardigheden, zoals:

* Technische vaardigheden
* Tactische vaardigheden
* Voetenwerk

**2) Skillstraining**  \
Hierin ligt de focus op de bredere ontwikkeling, zoals:

* Breed motorische ontwikkeling
* Leren spelen van wedstrijden
* Mentale vaardigheden

> **Wat leert een kind bij ons?**

Controle over het plaatsen van de bal is het allerbelangrijkste bij tennis. Je hebt te maken met een net, lijnen en de positie van je tegenstander. Maar deze controle is moeilijk omdat er geen direct contact is met de bal door het gebruik van een racket. Het ontwikkelen van het gevoel met racket en bal is een proces waarin vooral veel oefening belangrijk is. We oefenen dit door middel van:

* Rollen met racket en bal
* Slaan met racket en bal
* Hooghouden met racket en bal
* Spelen tegen een muur *

\* Spelen tegen de muur is iets wat we ieder kind meegeven als huiswerk.

![](https://res.cloudinary.com/junior-joy/image/upload/c_scale,w_401/v1579553218/blog/Wall-Technique-770x434_qzherb.jpg)

**<br>**

> **Tennissers zijn vaardige bewegers**

Tennis is een sport die om diverse motorische vaardigheden van de speler vraagt. Daarom leiden wij de jeugd [breed motorisch](https://www.sportknowhowxl.nl/nieuws-en-achtergronden/open-podium/item/108605/leren-sporten-is-leren-bewegen) op met aandacht voor:

* Balans
* (Hard)lopen
* Springen en landen
* Roteren
* Wenden en keren

> **Op het juiste moment op de juiste plek**

Om de bal te bal te kunnen controleren is het inschatten van de bal en het innemen van de juiste positie van groot belang. Geen bal komt hetzelfde aan en vereist dus telkens weer een andere benadering. Om dit goed te kunnen moet je vrijwel over alle coördinatieve vaardigheden beschikken. Daarom behouden we de nadruk in onze training op:

* Aanpassingsvermogen
* Evenwichtsvermogen
* Koppelingsvermogen
* Hand-oog en voet-oog coördinatie
* Ruimtelijke oriëntatie
* Reactievermogen
* Ritmisch vermogen

> **Sociale vaardigheden**

Tennis is dan wel een individuele sport maar geen solosport. Zonder tegenstander kan je niet spelen. In onze training besteden we veel aandacht aan:

* Tonen van respect
* Maken van contact met elkaar
* Geven en ontvangen van feedback

> **Mentale vaardigheden**

Tennis is een spel waarin punten gedomineerd worden door het maken van fouten. Dit vraagt veel van de mentale vaardigheden van een kind, omdat het een vooral een individuele sport is. In onze begeleiding en training focussen wij ons op:

* Taakgericht trainen
* Doorzettingsvermogen
* Veerkracht
* Zelfredzaamheid
* Aandachtssturing
* Probleemoplossend vermogen
* Strategisch vermogen

Deze vaardigheden zullen het kind ook buiten het tennis enorm helpen in de ontwikkeling.

![](https://res.cloudinary.com/junior-joy/image/upload/v1580155149/blog/palash-jain-uYqnOga0DHk-unsplash_1_pmfctx_jichbp.jpg)
